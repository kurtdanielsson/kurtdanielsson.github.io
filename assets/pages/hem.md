---
title: Hem
page: hem
---

# Oslättfors samfällighetsförening

**Bildandet av samfälligheten**

Samfälligheten bildades enligt anläggningsbeslutet daterat 2007-02-23

Fastigheten 1:85 ägs av föreningen för gemensamt ändamål genom förrättningsbeslut daterat 2007-02-23 och hanteras av föreningen med benämningen GA nr 99 och här återfinns föreningens grönområde, vägar och garage som hyrs ut. 

Sammanfattningsvis ansvarar samfälligheten av drift underhåll av områdets grönytor runt varje deltagande fastighet och den av Oslättfors samfällighet ägda fastigheten inklusive garage och förråd. Samfälligheten försörjer också deltagande fastigheter med vatten och avlopp. Utöver detta ansvarar också för alléträden och Karlsdalsvägen. 

**Historik**

Järnbruket i Oslättfors grundades 1697 och drevs fram till 1880-talet. Spik och andra smidda järnvaror var viktiga produkter härifrån. Efter nedläggningen blev jord- och skogsbruk huvudnäring. Bruksgatan med arbetarbostäder, smedja med blåsmaskin, brygghus, kolhus, kvarn, vagnslider och andra ekonomibyggnader är välbevarade. Den fina kyrkan från 1796 ligger alldeles invid strandkanten. Här finns också en ståtlig f d inspektorsbostad (Kyrklängan) med ett litet kontorsmuseum inrymt i det gamla brukskontoret. Bruket hade sin storhetstid vid mitten av 1800-talet. Bruket konkurrerades dock ut och 1886 avvecklades järnhanteringen. Bruket köptes upp av Korsnäs som utvecklar skogs- och jordbruksverksamhet. 1989 övergick bruksområdet i privat ägo. Byggnaderna i området är från 1700-talet och fram till 1950-talet. Brukets nuvarande struktur, med bruksgata och bostäder, herrgårdsanläggning och kyrkan är från 1800-talets början. 

Området omfattas av särskilt skydd enligt beslutade områdesbestämmelser samt strandskydd. 